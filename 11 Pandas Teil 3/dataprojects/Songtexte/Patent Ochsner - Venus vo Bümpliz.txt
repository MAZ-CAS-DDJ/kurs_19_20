D'w. Nuss vo Bümpliz geit dür d'Strass
liecht u flüchtig, wie nes ¨Gas
so unerreichbar höch

Bockstössigi Himbeerbuebe
schüüch u brav wie Schaf
schön föhnfrisiert
chöme tubetänzig nöch

U d'Spargle wachse i bluetjung Morge
d'Sunne chunnt 's wird langsam warm

Sie het meh als hundert ching
u jede Früehlig git 's es nöis
het d'Chiuchefänschterouge off
u macht se zue bi jedem Kuss
u we sie lachet wärde Bärge zu schtoub
u jedes zäihe Läderhärz wird weich

D'w. Nuss vo Bümpliz
isch schön win es Füür i dr Nacht
win e Rose im Schnee
we se gseh duss in Bümpliz
de schlat mir mis Härz hert i Hals
u i gseh win i ungergah

Si wohnt im ne Huus us Glas
hinger Türe ohni Schloss
gseht dür jedi Muur
dänkt wi nes Füürwärch
win e Zuckerstock
läbt win e Wasserfau
für si git's nüt, wo's nid git
u aus wo's git, git's nid für ging
si nimmt's wi's chunnt u lat's la gah

D'w. Nuss vo Bümpliz
isch schön win es Füür i dr Nacht
win e Rose im Schnee
we se gseh duss in Bümpliz
de schlat mir mis Härz hert i Hals
u i gseh win i ungergah
