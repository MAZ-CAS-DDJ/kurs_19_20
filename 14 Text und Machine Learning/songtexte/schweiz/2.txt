S isch mir alles eis Ding
'S isch mir alles eis Ding
Ob i lach oder sing
Ha-n-es Härzeli wie-n-es Vögeli
Darum liebe-n-i so ring
Ha-n-es Härzeli wie-n-es Vögeli
Darum liebe-n-i so ring.

Und mys Härzli isch zue
'S cha mir’s niemert uftue
Als es einzigs schlaus Bürschteli (Meiteli)
Het es Schlüsseli derzue
Als es einzigs schlaus Bürschteli (Meiteli)
Het es Schlüsseli derzue.

Und du bruchsch mir nid z’trotze
Süsch trotze i dir ou
So-n-es Bürschteli (Meiteli) wie du eis bisch
So-n-es Meiteli (Bürschteli) bin i ou
So-n-es Bürschteli (Meiteli) wie du eis bisch
So-n-es Meiteli (Bürschteli) bin i ou.

Drum isch mir alles eis Ding
Ob i lach oder sing
Ha-n-es Härzeli wie-n-es Vögeli
Darum liebe-n-i so ring
Ha-n-es Härzeli wie-n-es Vögeli
Darum liebe-n-i so ring.